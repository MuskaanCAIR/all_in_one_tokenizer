اسلام آباد (اين اين آءِ) وزيراعظم شهبازشريف چيو آهي ته ادارن کي بدنام ڪرڻ ۽ انهن خلاف نفرت ڦهلائڻ جي عمران نيازي جي انتهائي مذمت جوڳي مهم روزانو هڪ نئين انتها کي ڇُهي رهي آهي پنهنجي بيان ۾ وزيراعظم چيو ته حساس پيشيوراڻن معاملن بابت ۽ هٿياربند فوج ۽ ان جي قيادت جي خلاف هاڻي هو سڌوسنئون گند اڇلائڻ ۽ زهريلا الزام لڳائي رهيو آهي هن چيو ته واضح طور تي عمران خان جو ناپاڪ ايجنڊا پاڪستان ۾ انتشار ڦهلائڻ ۽ ڪمزور ڪرڻ آهي. وزيراعظم محمد شهبازشريف چيو آهي ته حڪومت ٻوڏ متاثرن لاءِ امدادي رقم 28 ارب مان وڌائي 70 ارب رپيا ڪرڻ جو فيصلو ڪيو آهي متاثر خاندان تائين شفاف نموني سان امداد پهچندي. ٻوڏ سان فصل تباهه ٿي ويا آهن ماڻهو بي گهر ٿيا آهن عالمي برادري طرفان امداد جو شڪريو ادا ڪريون ٿا. ٻوڏ جي آفت اسان جي صلاحيت کان به وڌيڪ آهي اسان چاهيون ٿا ته سڀ گڏجي ڪم ڪريون ڇو ته هي وقت سياست جو نه پر خدمت جو آهي منهنجو خيال نه آهي ته پاڪستان سميت سنڌ ۾ پهريان ايڏي وڏي تباهي ٿي هجي. ٻوڏ سان فصل تباهه ٿي ويا آهن گهر ڊهي پٽ ٿي ويا آهن. وزيراعطم سومر تي قمبر شهدادڪوٽ جي ٻوڏ متاثرن لاءِ قائم ٿيل ڪئمپ جو دورو ۽ علائقي جو فضائي معائنو به ڪيو وزيراعظم ٻوڏ متاثر قمبر شهدادڪوٽ جي دوري لاءِ سکر ايئرپورٽ پهتو ته بلاول ڀٽو زرداري استقبال ڪيو وزيراعظم شهبازشريف جي استقبال لاءِ وڏو وزير، ناصر شاهه، نعمان اسلام شيخ ۽ ٻيا به موجود هئا. وزيراعظم بلاول سان گڏ قمبر شهدادڪوٽ جو فضائي جائزو ورتو انموقعي تي ٻنهي اڳواڻن کي قمبر شهادڪوٽ ۾ ٻوڏ سان آيل تباهي تي بريفنگ ڏني وئي وزيراعطم ۽ پرڏيهي وزير ٻوڏ متاثرن ۾ امدادي چيڪ به ورهايا ٻنهي اڳواڻن قمبر شهدادڪوٽ کان واپسي تي سکر حيدرآباد هاءِ وي جي ڀرپاسي ٻوڏ جي تباهه ڪارين جو به فضائي معائنو ڪيو وزيراعظم ٻوڏ متاثرن سان ملاقات لاءِ سندن خيمن ۾ ويو ۽ ٻارڙن ۽ عورتن سميت ٻوڏ متاثرن کان حال احوال ورتو کين دل جاءِ ڏني ۽ انهن لاءِ حڪومتي ادارن طرفان ڪيل انتظام، دوائون ۽ خوراڪ جي فراهمي جو جائزو ورتو وزيراعطم متاثرن کان سندن ضرورتن ۽ تڪليفن بابت ڄاڻ ورتي بلاول ڀٽو زرداري ۽ سنڌ جو وڏو وزير مرادعلي شاهه به گڏ هئا ٻوڏ متاثرن سان ڳالهائيندي وزيراعظم چيو ته متاثر علائقي جو فضائي جائزو ورتو آهي هر پاسي رڳو پاڻي آهي ٻوڏ سان گهڻي تباهي ٿي آهي سنڌ حڪومت متاثرن جي مدد لاءِ ڏينهن رات ڪم ڪري رهي آهي وفاقي ۽ صوبائي حڪومتون گڏجي متاثرن جي مدد لاءِ ڪم ڪنديون رهنديون وزيراعظم چيو ته سنڌ ۾ سڀ کان وڌيڪ خيمن ۽ مڇردانين جي ضرورت آهي وڌيڪ 7 لک خيمن جو آرڊر ڏنو آهي بلاول ڀٽو، وڏو وزير ۽ ان جي ٽيم کي مبارڪ ڏيان ٿو اهي ڏينهن رات ڪم ڪري رهيا آهن اسان في خاندان 25 هزر رپيا ورهائي رهيا آهيون بينظير انڪم سپورٽ پروگرام تحت پئسا ورهايا پيا وڃن پهريان بينظير انڪم سپورٽ پروگرام تحت 28 ارب رپيا تقسيم ڪري رهيا هئاسين هاڻي اتحادي حڪومت مشاورت کان پو3 هن رقم کي وڌائي 70 ارب رپيا ڪري ڇڏيو اهي شفاف نموني سان هي امدادي پئسا بينظير انڪم سپورٽ پروگرام ذريعي ورهايا ويندا وزيراعظم چيو ته ٻوڏ سان وونئڻن، سارين ۽ کجور سميت مختلف فصلن جو تمام گهڻو نقصان ٿيو آهي سنڌ ٻوڏ سبب تمام گهڻو متاثر ٿيو آهي يو اي اي قطر، ترڪي، سعودي عرب، چين آمريڪا، ايران سميت سمورن دوست ملڪن جو شڪريو ادا ڪريان ٿو جن پاڪستان جي هن مشڪل گهڙي ۾ مدد ڪئي آهي. بريفنگ ۾ وزيراعظم کي ٻڌايو ويو ته منڇر ڍنڍ ۾ پاڻي جي سطح تيزي سان وڌي رهي آهي شهري آبادي کي بچائڻ لاءِ منڇر ڍنڍ ۾ڪٽ لڳائڻو پيو سنڌ جي وڏي وزير جو شهر ٻڏي چڪو آهي ميهڙ شهر کي بچائڻ لاءِ پاڻي لاءِ رستو ٺاهڻو پوندو وڏي وزير ٻڌايو ته برسات جو پاڻي قمبر جي علائقن مان لنگهي آبادي کي متاثر ڪري ٿو 2010 ۾ به هتي پاڻي آيو قمبر شهدادڪوٽ ۾ ٻوڏ جي پاڻي سبب ڪچي جو ڪوئي گهر ناهي بچي سگهيو وزيراعظم عملدارن کان پڇاڻو ڪيو ته ٻوڏ جي پاڻي کي ڪيستائين ڪڍي سگهجي ٿو عملدارن ٻڌايو ته پاڻي گهرو آهي ڪم ڪري رهيا آهيون حتمي وقت نٿو ٻڌائي سگهجي ان تي وزيراعطم چيو ته وفاقي وزير خورشيد شاهه سان ڳالهائينداسين وزيراعظم وبائي مرضن بابت به ڄاڻو رتي عملدارن ٻڌايو ته ميڊيڪل ڪئمپن ۾ علاج جون سهولتون فراهم ڪيون پيون وڃن ٻوڏ جي پاڻي جي ڪري ڪجهه هنڌن تي پهچڻ ممڪن نه آهي. وڌيڪ متاثر علائقن ۾ بوٽس جي ذريعي پهچڻ جي ڪوشش ڪري رهيا آهيون پاڻي گڏ 
