དེ་ཡང་རྒྱ་ནག་གི་འཁྲུག་འཛིངས་གནམ་གྲུ་  དང་མི་མེད་འཕྲུལ་ཆས་ ཟེར་བ་སོགས་གཙོས་པའི་གྲངས་བདུན་ཅུ་དོན་གཅིག་གིས་འདས་པའི་ཆུ་ཚོད་༢༤ནང་ཐེ་ཝན་གྱི་མཁའ་དབྱིངས་ངོས་བཟུང་སྲུང་སྐྱོབ་ས་ཁོངས་སུ་བཙན་འཛུལ་བྱས་ཡོད་པའི་སྐོར་ཕྱི་ཟླ་༡༢་པའི་ཚེས་༢༦་རེས་གཟའ་ཟླ་བའི་ཉིན་ཐེ་ཝན་གྱི་གཞུང་གིས་གསུངས་འདུག རྒྱ་ནག་གཞུང་གིས་ཐེ་ཝན་གི་མཁའ་དབྱིངས་སུ་མཁའ་དམག་གནམ་གྲུ་མང་ཤོས་དེ་ད་རེས་བཏང་ཡོད་པའི་སྐོར་རོཡེ་ཀྲར་གསར་གསར་འགྱུར་ལས་ཁང་གིས་གནས་ཚུལ་སྤེལ་འདུགད་དུང་གནས་ཚུལ་དེའི་ནང་། ཐེ་ཝན་ཐོག་རྒྱ་ནག་གཞུང་གིས་བཙན་འཛུལ་བྱས་པའི་བྱ་སྤྱོད་ནང་རྒྱ་ནག་གི་མཁའ་དམག་གནམ་གྲུ་༤༣ ཡིས་ཐེ་ཝན་མཚོ་འགག་གི་དབུས་དྲང་ཐིག་ནས་བགྲོལ་ཏེ་འཕུར་བསྐྱོད་བྱས་ཤིང་། ཐེ་ཝན་མཚོ་འགག་ཕན་ཚུན་གྱི་ས་ཁོངས་དབྱེ་བའི་དབུས་ཀྱི་དྲང་ཐིག་དེ་ནི་རྒྱ་ནག་དང་ཐེ་ཝན་དབར་གཞུང་འབྲེལ་མིན་པའི་ཐོག་ནས་ས་ཁོངས་དབྱེ་མཚམས་ཞིག་ཡིན་པ་དང་། དེ་ནི་ས་ཁོངས་སྲུང་སྐྱོབ་ཀྱི་ཁོངས་སུ་ཚུད་ཡོད་པའི་སྐོར་ཐེ་ཝན་གྱི་སྲུང་སྐྱོབ་ལྷན་ཁང་གི་གསལ་བསྒྲགས་ནང་གསུངས་ཡོད་པ་དང་། རྒྱ་ནག་གཞུང་ཕྱོགས་ནས་ཐེ་ཝན་རྒྱ་ནག་གི་ཆ་ཤས་ས་ཁུལ་ཡིན་པའི་རྒྱ་ནག་གི་བདག་དབང་ཡོད་ལུགས་བརྗོད་བཞིན་པ་ལྟར་ཐེ་ཝན་གྱི་ས་ཁོངས་ཉེ་སར་མུ་མཐུད་ནས་བྱ་སྤྱོད་སྤེལ་བཞིན་ཡོད་པ་རེད་འདུགཐེ་ཝན་གྱི་གཞུང་འབྲེལ་དབུས་གསར་འགྱུར་ལས་ཁང་གིས་། རྒྱ་ནག་གི་མཁའ་དམག་གཞི་ཁྱོན་ཆེན་པོས་ཐེ་ཝན་ཐོག་འཇིགས་སྐུལ་བྱས་པ་ནི་ད་བར་གྱི་འཇིགས་སྐུལ་ཆེ་ཤོས་ཡིན་པ་དང་།་འོན་ཀྱང་ཐེ་ཝན་ཕྱོགས་ནས་རྒྱ་ནག་གི་བྱ་སྤྱོད་དེར་ཉེན་བརྡ་གང་ཡང་བཏང་མེད་པ་དང་། རྒྱ་ནག་གི་ཕྱོགས་ནས་ཉེ་བའི་ལོ་ཤས་ནང་ཐེ་ཝན་གྱི་ཐོག་ལ་གནོན་ཤུགས་ཇེ་ཆེར་གཏོང་བཞིན་པའི་བྱ་སྤྱོད་ཐེ་དབན་གཞུང་ལ་གནས་སྟངས་ཇེ་གསལ་དུ་འགྲོ་བཞིན་ཡོད་པའི་སྐོར་བཀོད་འདུགཐེ་ཝན་གྱི་སྲིད་འཛིན་ལྕམ་  མཆོག་གིས་རེས་གཟའ་ཟླ་བའི་སྔ་དྲོ་དམག་དོན་གྱི་མཛད་སྒོ་ཞིག་གི་ཐོག་ལ་།་ཐེ་ཝན་གྱི་ཐོག་དང་དབང་འགྱུར་རིང་ལུགས་བྱ་སྤྱོད་མུ་མཐུད་ནས་ཤུགས་ཆེ་རུ་གཏོང་བཞིན་པར་བརྟེན་ནས་།་ཐེ་ཝན་གྱི་སྲུང་སྐྱོབ་ཀྱི་ནུས་པ་ཡར་རྒྱས་གཏོང་དགོས་ངེས་ཡིན་སྐོར་གསུངས་ཡོད་པ་ལས་ད་རེས་རྒྱ་ནག་གི་མཁའ་དམག་གནམ་གྲུ་ཁྱོན་ཆེན་པོས་ཐེ་ཝན་གྱི་མཁའ་དབྱིངས་ས་ཁོངས་སུ་འཕུར་བསྐྱོད་ཀྱི་གློ་བུར་བཙན་འཛུལ་གྱི་བྱས་པའི་བྱ་སྤྱོད་སྐོར་གང་ཡང་གསུངས་མེད་པ་རེད་འདུགསྲིད་འཛིན་ལྕམ་  མཆོག་གིས་གོང་ཞུས་མཛད་སྒོའི་ཐོག་ཕེབས་པའི་དམག་མི་དཔོན་རིགས་ཚོར་གསུང་དོན། ང་ཚོའི་ངོས་ནས་ཇི་ཙམ་གྱིས་གྲ་སྒྲིག་མང་བ་བྱས་པ་ཡིན་ན།དེ་ཙམ་གྱིས་བཙན་འཛུལ་བྱེད་ཤུགས་ཆུང་དུ་འགྲོ་སྲིད་པ་དང། ང་ཚོས་ཆིག་བསྒྲིལ་གྱི་ནུས་པ་ཇི་ཙམ་གོང་འཕེལ་གཏོང་ཐུབ་པ་ཡིན་ན།དེ་ཙམ་གྱིས་ཐེ་ཝན་དེ་ནུས་ཤུགས་ཆེ་བ་དང་ཉེན་ཁ་མེད་པ་ཆག་གི་རེད་ཅེས་གསུངས་བཞགགསར་འགོད་པ། གཡུ་སྒྲོན།རྩོམ་སྒྲིག་པ། རིག་ལྡན་སྒྲོལ་མ།དྲྭ་ཐོག་རྩོམ་སྒྲིག་པ། རིག་ལྡན་སྒྲོལ་མ།དྲྭ་ཐོག་སྤེལ་མཁན། ཡེ་ཤེས་བཀྲ་ཤིས།དེ་ཡང་དགུན་ཁའི་རིག་གཞུང་ངོ་སྤྲོད་ལས་གཞིའི་ནང་མཉམ་ཞུགས་གནང་མཁན་སློབ་ཕྲུག་ཚོར་རེས་གཟའ་ཟླ་བའི་སྔ་དྲོ་སྲིད་སྐྱོང་སྤེན་པ་ཚེ་རིང་མཆོག་གིས་བཀའ་སློབ་གནང་བ་དང་། ལས་གཞི་དེའི་ནང་མཉམ་ཞུགས་གནང་མཁན་སློབ་ཕྲུག་ཚོར་བོད་ཀྱི་ས་ཁམས་དང་། བོད་ཀྱི་ལོ་རྒྱུས་ད་ལྟའི་གནས་སྟངས་སྐོར་ཤེས་རྟོགས་ཡོང་ཐབས་ཀྱི་ཆེད་དུ་དམིགས་ཏེ་བཀའ་སློབ་གནང་ཡོད་ཅིང་། ལས་གཞི་དེའི་ནང་མཉམ་ཞུགས་གནང་མཁན་སློབ་ཕྲུག་མང་ཆེ་བ་ནི་རྒྱ་གར་ནང་གི་སྒེར་གྱི་སློབ་གྲྭ་ཁག་ནང་སློབ་གཉེར་བྱེད་མཁན་ཡིན་པ་དང་། དུས་ཡུན་ཚོུད་གཅིག་རིང་ལ་སྲིད་སྐྱོང་མཆོག་དང་ཕན་ཚུན་ཐུགས་འཕྲད་སྐབས་གནས་ཚུལ་འདྲ་མིན་ཐོག་ལ་བཀའ་མོལ་གནང་བ་མ་ཟད། ད་དུང་སྲིད་སྐྱོང་མཆོག་གིས་སློབ་ཕྲུག་ཚོར་དཔེ་དེབ་མང་པོ་ལྟ་ཀློག་བྱས་ན་བོད་ཀྱི་གནས་སྟངས་ཤེས་རྟོགས་ཡག་པོ་ཐུབ་ནས་མི་གཞན་ལ་བོད་ཀྱི་གནས་སྟངས་འགྲེལ་བརྗོད་བྱེད་པར་ཕན་ཐོགས་ཡོང་རྒྱུ་ཡིན་པའི་ལམ་སྟོན་གནང་ཡོད་ལ། ད་ལྟའི་བོད་ནང་གི་ཆབ་སྲིད་ཀྱི་གནས་བབ་དང་། རྒྱ་ནག་ཞུང་གིས་བོད་ལ་བཙན་འཛུལ་བྱས་པའི་རྗེས་རྒྱ་གར་ནང་བོད་མིའི་གཞིས་ཆགས་བྱུང་རིམ་ཇི་ལྟར་ཡིན་པ། ༧སྤྱི་ནོར་༧གོང་ས་སྐྱབས་མགོན་ཆེན་པོ་མཆོག་གིས་བོད་མིའི་སྤྱི་ཚོགས་དེ་དེང་རབས་དང་མཐུན་པའི་དམངས་གཙོ་གསར་གཏོད་གནང་བ་དང་། བཙནབྱོལ་ནང་བོད་མིའི་གཞིས་ཆགས་ཁག་གསར་འཛུགས་གནང་བའི་གནས་སྟངས། ད་ལྟའི་རྒྱ་གར་ནང་གི་བོད་མིའི་གཞིས་ཆགས་ནང་གི་བོད་མིའི་མི་འབོར་ཉུང་དུ་འགྲོ་བའི་དཀའ་ངལ་སོགས་ཀྱི་གནས་ལུགས་རྣམས་ངོ་སྤྲོད་གནང་ཡོད་པ་རེད་འདུགད་དུང་སྲིད་སྐྱོང་མཆོག་གིས་མཇུག་བསྡོམས་ཀྱི་གསུང་བཤད་མ་གནང་གོང་དབུས་བོད་མིའི་སྒྲིག་འཛུགས་ཀྱི་གནས་སྟངས་མདོར་བསྡུས་ངོ་སྤྲོད་གནང་ཡོད་པ་རེད་འདུགགསར་འགོད་པ། ལྕགས་མོ་འཚོ།རྩོམ་སྒྲིག་པ། རིག་ལྡན་སྒྲོལ་མ།དྲྭ་ཐོག་རྩོམ་སྒྲིག་པ། རིག་ལྡན་སྒྲོལ་མ།དྲྭ་ཐོག་སྤེལ་མཁན། ཡེ་ཤེས་བཀྲ་ཤིས།ཕྱི་ཟླ་ ༡༢ ཚེས་༢༣ཉིན་རྒྱ་ནག་ཕྱི་སྲིད་ལས་ཁང་གི་དྲ་རྒྱའི་ཐོག་རྒྱ་ནག་གི་ཕྱི་སྲིད་བློན་ཆེན་  ཡིས་མིང་རྟགས་བཀོད་པའི་བཀའ་རྒྱ་ཡིག་ཆ་ཞིག་ཕྱིར་བཏོན་བྱས་པའི་ནང་། ཕྱི་ཟླ་༡༢ཚེས་༩ཉིན་ཨ་རིས་བོད་ཀྱི་འགྲོ་བ་མིའི་ཐོབ་ཐང་རྡོག་རོལ་གཏོང་མཁན་གྱི་ཉེས་པ་བཙུགས་ནས་འབྲེལ་ཡོད་རྒྱ་ནག་གི་དཔོན་རིགས་གཉིས་ལ་ཨ་མི་རི་ཀས་ཁྲིམས་འགལ་གྱིས་བཀག་སྡོམ་བྱས་ཚུལ་བརྗོད་དེ་ཕྱི་རྒྱལ་གྱིས་བཀག་སྡོམ་ལ་རྒོལ་ལེན་བྱེད་པའི་རྒྱ་ནག་གཞུང་གི་ཁྲིམས་ཀྱི་དོན་ཚན་བཞི་པ་དང་ལྔ་པ། དྲུག་པའི་ནང་གཏན་འབེབས་བྱས་པ་གཞིར་བཞག་གིས།  རྒྱ་ནག་གཞུང་གིས་ ཡུས་རྨའོ་ཁྲུན་དང་   གཉིས་ལ་ཉེས་ཆད་འགེལ་རྒྱུ་ཡིན་པ་བཀོད་འདུག ཁོང་གཉིས་ལ་ཉེས་ཆད་འགེལ་རྒྱུའི་ཞིབ་ཕྲའི་ཐོ་གཞུང་བཀོད་པའི་ནང་། ཁོང་གཉིས་ཀྱིས་རྒྱ་ནག་ནང་ཡོད་པའི་གནས་སྤོ་ཆོག་པའི་རྒྱུ་ནོར་དང་། གཏན་ཚུགས་རྒྱུ་ནོར། དེ་མིན་གྱི་རྒྱུ་ནོར་སྣ་ཚོགས་བེད་སྤྱོད་བྱ་རྒྱུ་མེད་པར་བཀག་སྡོམ་བྱ་རྒྱུ་དང་། རྒྱ་ནག་ནང་ཡོད་པའི་སྒྲིག་འཛུགས་དང་སྒེར་ཕན་ཚུན་ལ་བརྗེ་ལེན་གྱི་བྱེད་སྒོ་ཁག་བཀག་སྡོམ་བྱ་རྒྱུ།  དེ་བཞིན་ཁོང་གཉིས་སྒེར་དང་ཐད་ཀའི་སྤུན་མཆེད་ལ་རྒྱ་ནག་ནང་ཡོང་རྒྱུར་ཐོངས་མཆན་སྤྲོད་རྒྱུ་མིན་པ་དང་རྒྱ་ནག་ནང་འཛུལ་རྒྱུར་བཀག་འགོག་བྱ་རྒྱུ་ཡིན་པ་བཅས་བཀོད་ཡོད་པ་རེད། བཀག་བསྡོམས་ཀྱི་ཐག་གཅོད་འདི་བཞིན་ཕྱི་ལོ་༢༠༢༢ཟླ་༡༢ཚེས་༢༣ཉིན་ནས་ལག་བསྟར་བྱ་རྒྱུ་ཡིན་པ་བཀོད་འདུགསྐུ་ཞབས་   ལགས་ཀྱིས་ཨེ་ཤེ་ཡ་རང་དབང་རླུང་འཕྲིན་ཁང་གི་བོད་སྐད་སྡེ་ཚན་ལ་ཡིག་ཐོག་བཀའ་ལན་ཞིག་གནང་འདུག་པ་དེའི་ནང་། རྒྱ་ནག་གཞུང་གི་ཐག་གཅོད་ཇི་བྱས་གལ་འགངས་ཆེན་པོ་གང་ཡང་མ་རེད། གལ་ཆེ་བའི་གནས་ཚུལ་ངོ་མ་ནི་རྒྱ་ནག་གཞུང་གི་དབང་འཛིན་པ་ཚོས་མི་སྟོང་ཕྲག་མང་པོ་སྲིད་དོན་པའི་བཙོན་པའི་མིང་ཐོག་ནས་བཙོན་འཇུག་བྱེད་བཞིན་པ་དེ་ཡིན་པས། འགྲོ་བ་མིའི་ཐོབ་ཐང་གི་གནས་བབས་བརྡལ་བཤིག་གཏོང་བཞིན་པའི་དངོས་ཡོད་ཀྱི་གནས་ཚུལ་ལས་གཡོལ་ཐབས་མི་ཐུབ་པ་བྱེད་དགོས་ཀྱི་རེད་ཅེས་གསུངས་འདུགཡང་འདིའི་ཐད་དེ་སྔོན་ཨ་རིའི་སྲིད་གཞུང་གི་སློབ་སྟོན་པ་གནང་མྱོང་མཁན། ཡུས་རྨའོ་ཁྲུན་གྱིས་ དྲ་ཐོག་ཏུ་འདི་ནི་རྒྱ་ནག་མི་དམངས་ཀྱི་དགྲ་བོར་གྱུར་བའི་རྒྱ་ནག་གཞུང་གིས་ཁོང་ལ་ཆེ་བསྟོད་བྱས་པ་དང་གཅིག་མཚུངས་ཡིན་ཞེས་དང་། རང་དབང་གི་འབོད་སྒྲ་གནམ་སར་ཁྱབ་ཐུབ་པ་ཤོག་ཅེས་རྒྱ་ནག་གཞུང་གི་ཐག་གཅོད་དེར་ལན་འདེབས་གནང་འདུག ཁོང་གིས་རྒྱ་ནག་མི་དམངས་སྔ་ས་ནས་རང་དབང་ཐོབ་ནས་སོ་སོའི་རྒྱལ་ཁབ་ཀྱི་བདག་པོ་ཆགས་ཐུབ་པའི་རེ་བ་དང་། བྲན་གཡོག་བྱེད་མི་འདོད་པའི་མི་དམངས་ཚོ་ཡར་ལོངས་ཤོག་ཅེས་བྲིས་འདུགརྒྱ་ནག་གིས་ད་རེས་ཨ་རིར་དེ་འདྲ་ཡ་ལན་བྱས་དོན་དེ་ནི་ཕྱི་ཟླ་ ༡༢ ཚེས་ ༩ ཉིན་ཨ་རིའི་ནོར་སྲིད་ལྷན་ཁང་གིས་རྒྱལ་སྤྱིའི་འགྲོ་བ་མིའི་ཐོབ་ཐང་གི་ཉིན་མོ་དང་བསྟུན། བོད་ནང་གི་འགྲོ་བ་ཐོང་ཐང་རྡོག་རོལ་གཏོང་མཁན་བོད་རང་སྐྱོང་ལྗོངས་ཟེར་པའི་དམར་ཤོག་དྲུང་ཆེ་ཟུར་པ་  དང་ཉེན་རྟོགས་སྤྱི་ཁྱབ་   ཟེར་བ་གཉིས་ལ་ཉེས་ཆད་བཀེལ་ཡོད་པ་དེ་ཡིན་པ་རེད།གོང་ཞུས་རྒྱ་ནག་གཞུང་གིས་ཉེས་ཆད་འགེལ་ཡུལ་ཨ་རིའི་དཔོན་རིགས་ཡུས་རྨའོ་ཁྲུན་ནི། དེ་སྔོན་ཨ་རིའི་སྲིད་འཛིན་སྲིད་གཞུང་སྐབས་ཨ་རིའི་ཕྱི་སྲིད་དྲུང་ཆེ་ གྱི་སྲིད་བྱུས་འཆར་བཀོད་ཁང་གི་རྒྱ་ནག་སྲིད་བྱུས་ལས་དོན་ཐད་ཀྱི་སློབ་སྟོན་པ་དང་། ད་ལྟ་ ཞིབ་འཇུག་ལྟེ་གནས་ཁང་གི་རྒྱ་ནག་ལས་དོན་ཐད་ཀྱི་འགན་འཛིན་ཡིན་པ་རེད། སྐུ་ཞབས་  ལགས་ནི་རྒྱུན་རིང་བོད་དོན་ཐད་རྒྱབ་སྐྱོར་ཤུགས་ཆེ་གནང་མཁན་ཞིག་ཡིན་ཞིང་། ཁོང་ཕྱི་ལོ་༢༠༢༡ལོ་ནས་ཨ་རིའི་གྲོས་ཚོགས་ཀྱི་རྒྱ་ནག་ལས་དོན་ཚོགས་ཆུང་གི་ལས་བྱེད་པའི་ཁྲོད་ནས་འགན་འཛིན་གཞོན་པའི་མཛད་འགན་བཞེས་བཞིན་པ་དང་།  དེ་སྔོན་ཨ་རིའི་གཞུང་གི་བོད་དོན་དམིགས་བསལ་སྐུ་ཚབ་ལྕམ་  ལགས་ཀྱི་སློབ་སྟོན་པ་ཡང་གནང་མྱོང་ཞིང་། རྒྱལ་སྤྱིའི་བོད་དོན་ལས་འགུལ་ཁང་དུ་ལོ་མང་ཕྱག་ལས་གནང་མྱོང་ཡོད་པ་རེད། གསར་འགོད་པ། ཆོས་སྐྱིད།རྩོམ་སྒྲིག་པ། བཀྲིས་དབང་ཕྱུགདྲ་ཐོག་རྩོམ་སྒྲིག་པ། སྐལ་ལྡན་བློ་གྲོས།དྲ་ཐོག་སྤེལ་མཁན། པ་སངས་དོན་ལྡན།